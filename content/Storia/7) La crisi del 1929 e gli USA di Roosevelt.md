---
public: true
---
# Gli "anni ruggenti"
### La prosperità degli anni '20
Per gli USA la WWI non delineò una completa catastrofe su ogni fronte, anzi, superata una breve recessione post-bellica del 1920-1921, si ebbe un boom nell'economia, tanto che: 
- Reddito nazionale aumenta del 50%,
- Vi erano poi 10 miliardi di dollari di crediti verso gli europei
- Si verificò una grande crescita nel settore terziario: nelle grandi città sorsero grattacieli con uffici di agenzie industriali e finanziarie.
Questo clima di prosperità e di ottimismo che caratterizzò gli anni Venti bastò a definirli "anni ruggenti" (*Roaring Twenties*).
### La presidenza repubblicana e l'isolazionismo
Negli anni dopo la WWI gli USA presero decisioni nella direzione opposta a quella di Wilson; andando infatti nel 1920 a bocciare il trattato di Versailles e a ritirarsi dalla Società delle Nazioni. 
In quell'anno le elezioni, che per la prima volta videro la partecipazione delle donne al voto, videro il ritorno dei repubblicani alla presidenza. Fattore importante del loro successo fu il sopravvento della corrente isolazionista/conservatrice nell'elettorato.
### La politica economica
L'isolazionismo politico si tradusse in una linea economica mirata a difendere la produzione interna, che si concretizzò con tariffe doganali sulle importazioni. Al contempo, l'annullamento dei provvedimenti di controllo dei prezzi e di limitazione dei monopoli risultò in una crescita incontrollata dei trust (tipo la Standard Oil). 
Quasi inesistente fu invece l'azione di assistenza sociale (tipo misure per una più equa distribuzione del reddito), senza tutele dei ceti popolari di fronte a salari che crescevano molto meno dei profitti. Da tutto ciò esclusi ovviamente gli afroamericani.
#### L'automobile
Dagli anni 20 l'automobile, prodotta in serie, inizia ad assumere un ruolo sempre più centrale nella società nonostante gli alti prezzi di essa e della benzina. La sua vasta diffusione richiese l'adattamento delle infrastrutture urbane, come officine specializzate e punti di rifornimento. Si arrivò poi alla patente e alle autostrade, mentre l'allargamento delle carreggiate e l'adattamento del loro fondo richiesero tempi più lunghi. Non vi era poi ancora un codice della strada perfezionato (approvato solo nel 33), ma c'era una segnaletica limitata (dal 22). Si diffuse quindi il mito della velocità, simbolo di una modernità inarrestabile.
### "Paura dei rossi", razzismo, xenofobia
Il prevalere dell'indirizzo conservatore/isolazionista fu favorito dalla *Red Scare*, la "paura dei rossi", diffusasi dopo la rivoluzione bolscevica in Russia e che fece intensificare le agitazione sindacali portando alla nascita di un partito comunista con membri principalmente immigrati e anarchici.
Chi arrivava dall'Europa, infatti, veniva sospettato di diffondere idee sovversive; perciò furono molte le espulsioni (di socialisti, comunisti e anarchici) oltre a leggi sull'immigrazione sempre più restrittive. L'esempio + eclatante fu la condanna alla pena capitale di Sacco e Vanzetti (1920), 2 anarchici italiani accusati di omicidio nonostante l'assenza di prove.
Si rinforzò poi il Ku Klux Klan (KKK) che, con più di 2 milioni di affiliati, si era affermato sul territorio e riprese a colpire, oltre ai neri, anche ebrei e altre minoranze.
### Proibizionismo e delinquenza organizzata
In un clima di conformismo ipocrita e pregiudizio razziale, si iniziò a manifestare una sempre + palese diffidenza verso i ceti umili del proletariato, accusati di abusare di alcool e di provocare degradazione fisica e morale della popolazione americana. Da ciò si arrivò nel 1919 alle leggi proibizioniste, che vietavano la produzione, circolazione e il consumo di alcolici nel paese. Tuttavia questo aumentò la delinquenza organizzata, che traeva enormi profitti dalla distillazione e spaccio clandestino di alcolici ed era controllata da gangster tra cui Al Capone. Il fallimento del proibizionismo porto alla nascita di un movimento favorevole alla loro abrogazione (avvenuta nel 1932).
# Il crollo di Wall Street e la "grande depressione"
### La febbre speculativa
Era aumentato anche il volume delle negoziazioni di titoli azionari alla borsa di Wall Street a New York, in quanto si era diffusa la convinzione che arricchirsi con la speculazione finanziaria fosse un'attività semplice e sicura (molti investivano grandi % del loro patrimonio in borsa perché fomentati dal grande potenziale guadagno).
Oltre a creare indebitamento collettivo, le speculazioni toglievano dal mercato capitali che avrebbero potuto creare ricchezza con attività imprenditoriali e innovazioni; in quegli anni poi, i governi non avevano posto limiti alle speculazioni e nemmeno controlli per mantenere il sistema creditizio e produttivo.
### I problemi strutturali dell'economia americana
Il problema principale era un eccesso di produzione rispetto alla capacità di assorbimento del mercato (sia estero sia interno), perché con il fordismo/taylorismo e la produzione di massa si produceva di + e a costi + bassi. Dal 1925 però, il surplus supera le importazioni e il mercato interno inizia a rallentare.
Fattori sociali aggravavano poi lo squilibrio causato da domanda interna e capacità produttiva:
- La diseguale ripartizione della ricchezza: il 5% della popolazione assorbiva da solo $1/3$ del reddito nazionale,
- Il divario tra profitti e salari: rispetto a una crescita del 43% della produttività, tra il 19 e il 29 i salari erano rimasti fermi.
Per la saturazione del mercato (e quindi per la caduta dei prezzi a livello mondiale), anche il settore agricolo soffriva in quanto i redditi rimanevano bassi.
Si era cercato di far fronte alla difficoltà di vendita con pagamenti rateali, prestiti e mutui; ma l'indebitamento di famiglie e imprese con le banche presentava un duplice rischio: 
- Da una parte che i debitori divenissero insolventi (non avessero modo di restituire il prestito),
- E dall'altra che gli stessi creditori, di conseguenza, potessero fallire se non rientravano i capitali prestati.
### Il crollo di Wall Street
Dopo 5 anni di costante aumento delle quotazioni dei titoli, in primavera 1929 l'indice della borsa di New York registrò una perdita ma raggiunse poi a settembre il livello + alto dell'ultimo decennio. Nelle settimane seguenti però, i + grandi azionisti iniziarono a vendere tutto e il mercato, tra il 22 e il 29 ottobre, si ritrovò inondato di milioni di azioni che provocarono il crollo del loro valore.
Il 24 ottobre (detto "giovedì nero"), le azioni in vendita furono 13 milioni, mentre il 29 (o "martedì nero") le azioni in vendita furono 16 milioni; ciò causò il crollo dell'indice medio del valore dei titoli che si dimezzò.
### Le ripercussioni sull'economia interna
In seguito al crollo, le banche chiusero le linee di credito (prestiti). I primi ad essere colpiti furono i possessori di piccoli e medi capitali, ovvero i ceti più esposti alla speculazione, che persero i loro investimenti; poi dai prezzi all'ingrosso in forte ribasso scaturì l'accumulo di merci invendute nelle scorte e quindi la manodopera in eccesso fu licenziata, causando riduzione dei consumi, riduzione della produzione e aumento della disoccupazione.
Anche il sistema bancario andò in frantumi, travolto dalle richieste di risparmiatori di ritirare i propri depositi e dal fatto che i grandi investimenti industriali risultavano ingestibili: tra il 1930 e il 1933 fallirono circa 9000 banche.
### Il tracollo delle economie europee
Gli effetti della crisi finanziaria statunitense arrivarono anche in Europa; la quale, con la caduta del flusso di dollari e il blocco delle merci europee verso i mercati americani, vide l'economia bloccarsi (crollano produzione, consumi, investimenti, redditi, occupazione, rendite agricole e finanziarie).
### La "grande depressione"
Si entra nel pieno di una grande depressione in quanto, se negli anni 20 si contava mezzo milione di disoccupati, nel 1931 si arriva a 8 milioni e nel 1933 a 12 (1/4 della forza lavoro in USA).
Il neoeletto presidente Hoover si riaffidò al protezionismo come poi anche gli stati europei, paralizzando il mercato internazionale e riducendo del 70% il valore degli scambi a livello mondiale.
# Roosevelt e il New Deal
### La svolta di Roosevelt
Nel 1932 la crisi dell'ottobre 1929 persisteva, ma quell'anno vinse le elezioni il democratico Roosevelt, che parlò subito del *New Deal*, un "nuovo corso" che avrebbe risolto la situazione. Secondo lui, per uscire dalla crisi, bisognava ridare potere d'acquisto alla popolazione, e a tal fine era necessario revisionare l'intero sistema capitalistico, senza però abbandonare il principio del libero mercato. Questo indirizzo fu detto "capitalismo democratico", e si concretizzava con:
- Maggiore controllo sull'attività finanziaria e sulle banche,
- Intervento attivo dello stato per favorire la ripresa.
Era proprio con le sue *Fireside chats* ("discorsi davanti al caminetto") che Roosevelt stabiliva un contatto con la popolazione e spiegava motivi e finalità delle sue decisioni, questo attraverso la radio a cadenza settimanale.
### Gli interventi finanziari
Durante i (primi) "100 giorni" della presidenza di Roosevelt vennero adottati alcuni provvedimenti straordinari:
- Abbassati i tassi d'interesse (dei prestiti) per dare impulso a nuovi investimenti dato il < costo del denaro,
- La *Federal Reserve Bank* fu resa la banca centrale degli USA, mentre a banche private e holding imposti controlli,
- Introdotta una garanzia sui depositi per evitare che i risparmi di milioni andassero in fumo (come nel 1929),
- Venne abbandonato il *gold standard* e il dollaro venne svalutato (60%),
- Venne finanziata la spesa pubblica con emissione di titoli di stato,
- Concessi molti prestiti a famiglie (a rischio perdita casa) e ad agricoltori (per togliere ipoteche su terreni).
### Gli interventi strutturali
Con il *New Deal* si giunse ad attuare la soluzione alla crisi proposta da Keynes, ovvero un ampio programma di lavori pubblici per ridurre la disoccupazione e aumentare la domanda interna, infatti fatti vari provvedimenti:
- Si cercò occupare manodopera da zone rurali o depresse promuovendo la costruzione di grandi opere pubbliche,
- Furono introdotte norme per dare salari minimi e diritti sindacali ai lavoratori (oltre che per regolare i trust),
- Ri cercò di rilanciare la produzione agricola con incentivi e con l'acquisto di merci in eccesso da dare ai bisognosi,
- Fu creata la TVA (*Tennessee Valley Authority*), un'agenzia federale che doveva generare energia elettrica sfruttando l'omonimo fiume,
- Si fece una riforma fiscale, una legge per la sicurezza sociale e una nuova disciplina delle pensioni di vecchiaia.
### La portata e i limiti del New Deal
Queste misure aumentarono il consenso di Roosevelt da parte del popolo, sindacati e grandi imprese (< la reazione di piccoli e medi imprenditori, sentitisi forse esclusi o non tutelati).
La ripresa economica però tardò ad arrivare, tanto che per tutti gli anni '30 la disoccupazione restò alta e furono necessari continui interventi statali. A fine decennio si inizia a registrare un'inversione di tendenza che saltò in alto nel 1941 con l'entrata degli USA in WWII e la conversione delle industrie in funzione delle forniture militari.
# I dilemmi del Sudamerica
### Le contraddizioni del Sudamerica
All'inizio del 1900 il Sudamerica ha conosciuto una fase di sviluppo, diventando una meta migratoria. La crescita economica poi, si dovette all'incremento delle esportazioni di prodotti agricoli, i quali erano prodotti da singoli paesi specializzatisi in uno unico: zucchero a Cuba, caffè in Brasile, grano in Argentina...
Questo sistema di monocolture però, sanciva la dipendenza del subcontinente dagli investimenti stranieri e favoriva il latifondo, che mantenne la sua natura semifeudale con pochi ricchi possedenti e vaste masse di contadini poveri.
Politicamente invece, il Sudamerica era, negli anni 20, ancora caratterizzato da istituzioni deboli: regimi politici controllati da ceti + alti, burocrazie moderne mancanti, la corruzione era una pratica abituale e l'esercito aveva un ruolo determinante (per i militari era naturale intervenire nella gestione di uno stato, anche usando la forza e creando sistemi autoritari.
### I rapporti tra USA e Sudamerica
La politica isolazionista degli USA non significò una rinuncia alla politica estera. Negli anni '20 e '30, gli USA assunsero sempre più rilevanza in Sudamerica e la loro politica (ispirata al principio del "buon vicinato") mirava a instaurare relazioni reciprocamente vantaggiose dato che l'industria aveva trovato qui un proficuo mercato di sbocco (non cessarono comunque gli interventi della marina nell'area dei Caraibi e nemmeno le pressioni diplomatiche).
Una politica più conciliante si ebbe con Roosevelt, convinto che gli aiuti avrebbero rinforzato le relazioni diplomatiche e favorito stabilità politica. Poi, con la Conferenza panamericana di Montevideo (1933), gli USA esclusero ogni intervento militare in Sudamerica, e venne rilanciato lì il "panamericanismo" (linea di pensiero auspicante a una > integrazione tra gli stati delle Americhe) con un patto che prevedeva: reciproco riconoscimento dell'integrità territoriale e dell'indipendenza politica.
### Le conseguenze della crisi del 1929
La crisi del 1929 provocò in Sudamerica un rapido crollo dei prezzi e interruppe quasi gli scambi. 
- Sul piano economico, i grandi paesi (Brasile, Argentina, Cile e Messico) cercarono di reagire creando delle industrie manifatturiere nazionali, poi anche delle industrie pesanti grazie capitali statunitensi e svilupparono l'agricoltura.
- Sul piano sociale la crisi distrusse il ceto medio, oltre poi ai loro salari e risparmi a causa di svalutazione e inflazione.
- Sul piano politico-istituzionale invece, il malessere diede vita a una nuova destra che mirava a erodere il potere delle oligarchie terriere e mercantili appellandosi al popolo: un atteggiamento populista (favorevole a un "popolo" come insieme omogeneo di persone indistinte da ceti) e nazionalista che riscosse successo.
### L'america centrale e caraibica sotto tutela
L'America centrale e caraibica era l'area più fragile, con grandi piantagioni delle oligarchie aventi legami con le compagnie statunitensi. Per questo motivo, gli USA esercitavano un controllo politico e militare sulla zona per creare la stabilità politico-sociale necessaria per sfruttare le risorse.
- A Cuba vi era una dittatura militare nella quale, nel 1936, riuscì a imporsi Batista, capo militare sostenuto da gruppi economici e dagli USA, che emanò una costituzione e mantenne il potere circa 20 anni.
- Nel Nicaragua gli USA erano intervenuti con la forza sin dal 1926, arrivando a una guerra civile guidata da Sandino. Nel 1932 la crisi sembrava che si stesse risolvendo pacificamente, quando nel 1934 con l'assassinio di Sandino, Somoza prese il potere con l'appoggio degli USA. 
Destino simile toccò ad Haiti, Santo Domingo e alle Honduras.
### Il modello totalitario brasiliano
In Brasile, nel 1930, Vargas si impadronì dalla presidenza e instaurò il 1° regime dittatoriale totalitario (stato che cerca di controllare ogni singolo aspetto di un paese, tipo radio, giornali...) di destra in Sudamerica. Ottenne il consenso popolare introducendo una legislazione sociale a vantaggio di lavoratori, operai e addetti al terziario, trascurando però le campagne.
Questo modello divenne un esempio da seguire in Paraguay, Bolivia ed Ecuador, nei quali si susseguirono "golpe" (colpi di stato) militari; ma i programmi populisti e nazionalistici filo-fascisti dei nuovi governi non contrastarono le vecchie oligarchie o le compagnie statunitensi, ma cercarono solo di imporre le proprie idee.
### L'Argentina tra progressismo e conservatorismo
In Argentina i progressisti, nel 1912, erano riusciti a far introdurre il suffragio universale e a sviluppare un sistema parlamentare democratico; questo però non resse al malcontento della crisi del 1929, portando a una breve parentesi dittatoriale per poi ritornare a governi democratici.
### Il sistema post-rivoluzionario messicano
Il Messico dal 1910 era scosso da una rivoluzione scaturita dalla contrapposizione tra militari e oligarchie contro il popolo. A un certo punto, la dittatura di Diaz fu rovesciata dal possedente Madero, alleatosi coi capi-popolo Zapata e Villa promettendo una riforma agraria, la cui mancata realizzazione riaccese lo scontro, che portò al suo assassinio nel 1913 con la complicità degli USA, che volevano continuare a sfruttare al territorio. La guerra civile finì nel 1921 con l'elezione del democratico progressista Obregòn.
Negli anni '30 poi, il Messico adottò un modello di populismo latino-americano di sinistra (punto di riferimento delle sinistre liberali), promulgando una Costituzione nel 1917 che accolse varie rivendicazioni, tra cui: nazionalizzazione risorse minerarie, riforma agraria, riconoscimento sindacati e diritto a lavoro e all'assistenza sociale.
Nel 1929 il partito nazionale rivoluzionario ottenne forza politica e dal 1934 Càrdenas comincio a realizzare riforme sociali ed economiche rimandate fino lì, come la riforma agraria, la nazionalizzazione delle ferrovie, dell'elettricità e delle società petrolifere.
### Tentativi di "fronte popolare" in Cile e Perù
Durante gli anni '30, la vita politica del Cile era stata dominata da militari + un'effimera parentesi socialista nel 1932; ma alle elezioni del 1938 un cartello di sinistra, il *Frente Popular* ("fronte popolare") prevalse.
Nel 1924 anche il Perù si era affacciato sulla scena politica, dapprima con un indirizzo socialista di matrice marxista; ma dopo la sconfitta alle elezioni del 1931, questo fu messo fuori legge e l'esperienza riformatrice si estinse.